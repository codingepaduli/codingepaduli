+++
type = "javascript"
title = "Tipi di dato"
description = "Tipi di dato"
date = 2020-04-02
publishdate = 2020-04-02
lastmod = 2020-04-02
categories = ["coding", "web", "javascript"]
keywords = ["coding", "web", "javascript"]
draft = false
toc = false
notesforauthors = "Tipi di dato"
summary = "Tipi di dato"
+++

<h1 id="top">Tipi di dato</h1>

<p>I tipi di dato previsti da Ecmascript sono <code>String</code> (le frasi), <code>Number</code>, <code>Boolean</code> (valori vero/falso), <code>Array</code> (un elenco di valori), <code>Object</code>, <code>null</code> e <code>undefined</code>.</p>
<!-- TODO Add BigInt type, the JavaScript integers with arbitrary precision -->

<p>Quando si dichiara una variabile e si assegna un valore, allora alla variabile viene associato un tipo di dato. Se si assegna un valore differente, anche il tipo di dato cambia di conseguenza.</p>

<h2>Dichiarazione variabili</h2>

<p>Dalla versione di Ecmascript 6 le variabili si dichiarano utilizzando la parola chiave <code>let</code>, anche se la parola chiave <code>var</code> usata in Ecmascript 5 è ancora valida. Un esempio di dichiarazione di variabili è la seguente:</p>

<ul>
    <li><code>let naturalNumber = 10;</code></li>
    <li><code>let realNumber = 10.5;</code></li>
    <li><code>let toBeOrNotToBe = true;</code></li>
    <li><code>let word = "paragraph";</code></li>
    <li><code>let vector = ["one", "two", "three"];</code></li>
    <li><code>let thing = null;</code></li>
    <li><code>var anotherThing = null;</code></li>
</ul>

<p>In questo esempio abbiamo dichiarato delle variabili che contengono rispettivamente un numero intero, un numero decimale, un valore booleano, una stringa, un vettore e due oggetti. In particolare, i due oggetti hanno un valore iniziale <code>null</code> che sta ad indicare un oggetto non ancora in memoria.</p>

<p>Tutte queste variabili potevano essere dichiarate anche con la parola chiave <code>var</code>, come avvenuto per l'ultima variabile dichiarata nell'esempio precedente.</p>

<p>Tra i casi particolari, troviamo il valore <code>undefined</code>, utilizzato per indicare una variabile che non è stata dichiarata.</p>

<p>Un altro caso particolare è il valore <code>Nan</code>, utilizzato per indicare un risultato che <a href="https://it.wikipedia.org/wiki/NaN">Non è un Numero</a> (dall'inglese Not a Number). Questo valore è assegnato quando si tentano operazioni del tipo "radice quadrata di meno uno", che non ha risultato nell'insieme dei numeri reali.</p>

<p>Altri casi particolari sono i valori <code>POSITIVE_INFINITY</code> e <code>NEGATIVE_INFINITY</code>, utilizzatio per indicare risultati troppo grandi per poter essere rappresentati da una variabile numerica.</p>

<p>E' possibile creare anche una versione ad oggetti (detta "wrapper") delle variabili indicate:</p>
<ul>
    <li><code>var naturalNumberObj = new Number(10);</code></li>
    <li><code>let realNumberObj = new Number(10.5);</code></li>
    <li><code>let toBeOrNotToBeObj = new Boolean(true);</code></li>
    <li><code>let wordObj = new String("paragraph");</code></li>
    <li><code>var vectorObj = new Array("one", "two", "three");</code></li>
</ul>

<p>Come si nota, gli oggetti sono creati con la parola chiave <code>new</code> che serve ad inserire un oggetto in memoria. L'operazione di inserimento di un oggetto in memoria è detta <strong>allocazione</strong>, quindi tecnicamente un oggetto è <strong>allocato</strong> in memoria. Come già detto, alla variabile si assegna un valore <code>null</code> se non si vuole allocare l'oggetto in memoria.</p>

<h2>Identificazione del tipo di dato di una variabile</h2>

<p> E' possibile identificare il tipo di una variabile utilizzando la parola chiave <code>typeof</code>. Partendo dalle variabili dichiarate in precedenza, si possono fare i seguenti esempi:</p>

<ul>
    <li><code>typeof naturalNumber;</code> restituisce <code>number</code></li>
    <li><code>typeof realNumber;</code>restituisce <code>number</code></li>
    <li><code>typeof toBeOrNotToBe;</code>restituisce <code>boolean</code></li>
    <li><code>typeof word;</code>restituisce <code>string</code></li>
    <li><code>typeof vector;</code>restituisce <code>object</code></li>
    <li><code>typeof thing;</code>restituisce <code>object</code></li>
    <li><code>typeof anotherThing;</code>restituisce <code>object</code></li>
	<li><code>typeof variabileNonDichiarata;</code>restituisce <code>undefined</code></li>
</ul>

<p>Come si può notare, sia la variabile oggetto, sia la variabile dichiarata come array, sia tutti i tipi "wrapper" sono di tipo oggetto.</p>

<p>Una precisazione però è da fare sulla variabile inizializzata a <code>null</code>: la specifica di Ecmascript prevede che, nonostante la variabile sia da considerare come tipo "null", l'operazione <code>typeof null</code> restituisca <code>object</code>.</p>

<p>Un'altro risultato non intuitivo è il tipo risultante da una variabile non dichiarata: prendendo ad esempio la variabile y (non dichiarata), la valutazione del tipo di questa variabile, tramite l'operazione <code>typeof y</code>, restituisce il valore <code>undefined</code> che è appunto utilizzato per indicare variabili non dichiarate.</p>

<p>E' necessario a questo punto una definizione di "oggetto" in ambito informatico: un oggetto è un'entità che contiene proprietà e metodi. Un'esempio di oggetto può essere una persona, che contiene proprietà quali nome, cognome, data di nascita, ecc..</p>

<pre>
    <code>
        let persona = {
            firstname: "John",
            lastname: "Doe",
            id: 5566
        };
    </code>
</pre>

<p>Nei prossimi capitoli si vedrà come utilizzare gli oggetti, per ora è importante avere un'idea di cosa siano.</p>

<h2>Conversioni tra tipi</h2>

<p>Per convertire dati dal formato stringa al formato intero, si usa l'istruzione <code>parseInt()</code>, come nell'esempio seguente:</p>

<pre>
    <code>
        parseInt("123.45")   // restituisce 123
        parseInt("123.45KG") // restituisce 123
        parseInt("aaaa")     // restituisce NaN
        parseInt("0.1e6")    // restituisce 0 perchè legge solo il numero intero 0
        parseInt("0x77")     // restituisce 119 (= 7*16 + 7)
    </code>
</pre>

<p>E' possibile convertire la stringa in un numero con una base specifica, come nell'esempio seguente:</p>
<pre>
    <code>
        parseInt("ZR",36) // restituisce 1289 (= 35*36 + 29)
    </code>
</pre>

<p>Per convertire dati dal formato stringa al formato float, si usa l'istruzione <code>parseFloat()</code>, come nell'esempio seguente:</p>
<pre>
    <code>
        parseFloat(".3")    // restituisce 0.3
        parseFloat("0.1e6") // restituisce 100000
    </code>
</pre>

<p>Per i numeri decimali, non è prevista la conversione del numero in una base specifica.</p>
