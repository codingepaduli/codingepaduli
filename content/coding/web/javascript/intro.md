---
type: "javascript"
title: "01 - Introduzione al linguaggio JavaScript"
description: "Introduzione al linguaggio JavaScript"
date: 2020-04-01
publishdate: 2020-04-01
lastmod: 2020-04-01
categories: ["coding", "web", "javascript"]
keywords: ["coding", "web", "javascript"]
draft: false
toc: false
summary: "Introduzione al linguaggio JavaScript"
---

# Introduzione al linguaggio JavaScript

JavaScript e' un linguaggio di programmazione che ricalca la sintassi di
**c** e **Java**. Si sottolinea subito quindi la differenza con Java,
che è un altro linguaggio. In origine JavaScript aveva lo scopo di
permettere piccole elaborazioni nel browser. Gli script venivano inclusi
nelle pagine web per renderle dinamiche, animate e per alleggerire il
lavoro del server (gli script vengono eseguiti lato client).

In passato, JavaScript era una delle varie implementazioni incluse nei
browser. C'erano anche JScript, ActionScript, ecc.. Poi le specifiche
sono state standardizzate con il nome di **ECMAScript**.

Il linguaggio ECMAScript è in evoluzione, passando dalla versione
ECMAScript 6 (ES6) del 2015 alla ES10 del 2019 e si evolverà ancora.
Le specifiche sono pubblicate sul sito:
<https://www.ecma-international.org/ecma-262/>

Ogni browser ha comunque la propria implementazione di ECMAScript, da
[Mozilla](http://www.mozilla.org/js/language/ "Mozilla - implementazione ECMAScript"), a Chrome a Safari, ma tutti i browser garantiscono nel tempo il pieno supporto alle nuove
specifiche. Una tabella di compatibilità delle funzionalità supportate
dai singoli browser è mantenuta al link:
[https://kangax.github.io/compat-table/es6/](https://kangax.github.io/compat-table/es6/ "ECMAScript - tabella di compatibilità").

Inoltre è possibile verificare se una specifica è implementata completamente o parzialmente dai vari browser scrivendo il nome della specifica al link [https://caniuse.com/](https://caniuse.com/ "Link al sito caniuse.com")

Esistono diversi corsi basilari su JavaScript:
[HTML.it](https://www.html.it/guide/guida-javascript-di-base/ "Link al sito html.it") (in
italiano);
[it.wikibooks.org](https://it.m.wikibooks.org/wiki/JavaScript "Link al sito it.wikibooks.org") (un buon manuale in italiano);
[www.w3schools.com](https://www.w3schools.com/js/default.asp "Link al sito www.w3schools.com") (in
inglese);
[freecodecamp.org](https://www.freecodecamp.org/learn/javascript-algorithms-and-data-structures/basic-javascript/ "Link al sito freecodecamp.org")
organizzazione no-profit per aiutare le persone ad apprendere l'arte
della programmazione, con corsi e certificazioni disponibili
gratuitamente (in inglese).

ECMAScript è un linguaggio debolmente tipato nato come procedurale, e
che con il tempo ha inglobato sia caratteristiche dei linguaggi
funzionali sia la possibilità di creare classi ed oggetti, anche se non
supporta completamente la programmazione ad oggetti.

L'enorme espansione del web, accessibile anche da smartphone e
dispositivi IoT, hanno diffuso notevolmente il linguaggio, che è
diventato un valido linguaggio anche per applicazioni lato server.

La tipizzazione debole e il mancato supporto alla OOP (Object Oriented
Programming) hanno comunque evidenziato dei limiti.

Sono quindi nati linguaggi come TypeScript, che estendono ECMAScript e
che permettono sia la tipizzazione forte sia la programmazione ad
oggetti. Questi linguaggi permettono la scrittura di programmi che, una
volta compilati, generano codice JavaScript da includere nelle
applicazioni (come per TypeScript).

Inoltre sono nati molti framework che rendono le pagine web dinamiche e
permettono di gestire direttamente il dialogo con il server per la
richiesta di dati e risorse, senza dover nè ricaricare la pagina web, nè
aver bisogno della connessione ad internet per poter interagire con la
pagina web.

Infine è nato lo standard WebAssembly, che definisce un formato binario
eseguibile dal browser e che permette a programmi scritti in **c**, in
**c++**, in **rust** e tanti altri linguaggi di poter essere compilati
in formato binario (webAssembly) eseguibile sulle pagine web.

In ambito lavorativo la conoscenza basilare di JavaScript è comunque
fortemente richiesta.
