---
type: "html"
title: "HTML Lez. 04.1 - Esercizi su liste, tabelle e collegamenti"
description: "HTML Lez. 04.1 - Esercizi su liste, tabelle e collegamenti"
date: 2019-07-26
publishdate: 2019-07-26
lastmod: 2019-07-26
categories: ["coding", "web", "HTML"]
keywords: ["coding", "web", "HTML"]
draft: true
toc: false
summary: "HTML Lez. 04.1 - Esercizi su liste, tabelle e collegamenti"
weight: 9610
---

# Esercizi su liste, tabelle e collegamenti

## Esercizio 1: Schede dei personaggi preferiti

Lo studente realizzi una pagina web contenente le schede di cinque personaggi a propria scelta (dal mondo dello spettacolo, del cinema, dei fumetti, ecc...).

La struttura della pagina web deve essere composta dal titolo, seguito dall'indice delle schede dei personaggi e quindi dalle schede dei personaggi;

Le specifiche tecniche sono le seguenti:

1. Il nome del file deve essere **il cognome dello studente**; L'estensione del file deve essere ``.html``; Il titolo della pagina web è a discrezione dello studente;
2. L'indice dei personaggi deve essere composto da una lista di collegamenti ai personaggi, ogni collegamento deve visualizzare la corrispondente scheda del personaggio.
3. Ogni scheda deve contenere il nome o il nome d'arte del personaggio, formattato come titolo di secondo livello;
4. Ogni scheda deve contenere una lista (ordinata o meno) delle informazioni personali del personaggio, quali data e paese di nascita, paese di residenza e tutte quelle che si ritiene opportuno riportare. Le informazioni relative ad email, numero di telefono e numero per sms sono obbligatorie e devono essere presentate come collegamenti;
5. Ogni scheda deve contenere una breve descrizione del passato e/o della storia del personaggio, seguita da un'immagine ed un collegamento ad un qualsiasi altro articolo di approfondimento;
6. Ogni scheda deve contenere una tabella con le opere o canzoni o mascalzonate degne di nota;
7. Devono essere usate le accortezze necessarie per produrre codice di qualità.

<!-- markdownlint-disable MD036 -->

|         |     |     |     |     |     |     |
---       | --- | --- | --- | --- | --- | --- | --- | ---
Esercizio |  1  |  2  |  3  |  4  |  5  |  6  |  7  | Totale Punti
Max punti |  1  |  1  |  1  |  2  |  2  |  1  |  2  |
Punti     |     |     |     |     |     |     |     |

**Cognome ______________ Nome ______________ Classe __________ Data __________**

<!-- markdownlint-enable MD036 -->

## Esercizio 2: Esercizio su lista con tabella innestata

Lo studente realizzi una pagina web contenente le informazioni su una serie TV o attore o cantante a propria scelta. Le specifiche tecniche sono le seguenti:

1. Il nome del file deve essere **il cognome dello studente**; L'estensione del file deve essere ``.html``;
2. La pagina web deve essere composta dal titolo, seguito da una breve descrizione dell'argomento scelto, comprensiva di un'immagine e di un collegamento ad un articolo di approfondimento presente sul web;
3. Il seguito della pagina web deve contenere:
    - nel caso sia stato scelto un personaggio televisivo, una lista di film in cui ha recitato, seguito, ognuno, da una tabella dei personaggi principali del relativo film;
    - nel caso sia stato scelto un cantante, una lista di album realizzati dal cantante, seguito, ognuno, da una tabella di canzoni contenute nell'album corrispondente;
    - nel caso sia stata scelta una serie TV, una lista delle stagioni trasmesse e, per ogni stagione, crei una tabella degli episodi della corrispondente stagione;
4. Devono essere usate le accortezze necessarie per produrre codice di qualità.

<!-- markdownlint-disable MD036 -->

|         |     |     |     |
---       | --- | --- | --- | --- | ---
Esercizio |  1  |  2  |  3  |  4  | Totale Punti
Max punti |  1  |  3  |  4  |  2  |
Punti     |     |     |     |     |

**Cognome ______________ Nome ______________ Classe __________ Data __________**

<!-- markdownlint-enable MD036 -->
