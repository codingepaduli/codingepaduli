---
type: "html"
title: "HTML Lez. 11 - Accessibilità"
description: "HTML Lez. 11 - Accessibilità"
date: 2021-08-17
publishdate: 2021-08-17
lastmod: 2021-08-17
categories: ["coding", "web", "HTML"]
keywords: ["coding", "web", "HTML"]
draft: true
toc: false
summary: "HTML Lez. 11 - Accessibilità"
---

# Accessibilità (a11y) 

Nello sviluppo delle applicazioni software e dei siti web un'attenzione particolare va agli utenti con disabilità.

## Disturbi e disabilità

Oltre a ciò, abbiamo persone affette da:

- disturbi psichici e psichiatrici: disturbi d'ansia, disturbi del tono dell'umore e disturbi di personalità;
- disabilità intellettiva (ex ritardo mentale) un alterato funzionamento del sistema nervoso centrale di grado lieve, moderato, grave o molto grave;
- disturbi dello spettro autistico;
- disturbi specifici del linguaggio, compormettono lo sviluppo del linguaggio in assenza di un problema neurologico, sensoriale, intellettivo o affettivo;
- disturbi specifici dell'apprendimento: difficoltà specifiche nella lettura (dislessia), scrittura (disortografia) e calcolo (discalculia).
- disturbi motori: incapacità o limitazione nell'uso di arti o del corpo.
- disturbi visivi: perdita totale (cecità) o compromissione (ipovisione);
- disturbi dell'udito: perdita totale (sordità) o compromissione leggera, moderata, severa o profonda dell'udito;

Le persone affette da questi disturbi sviluppano disabilità, ovvero incapacita o limitazione nello svolgere attività essenziali per la vita quotidiana.

Bisogna ricordare che le disabilità possono essere anche temporanee, come può essere per una persona che è nel periodo di convalescenza dovuto ad un'operazione chirurgica o ad una malattia.

## Leggi e normative per l'accessibilità digitale

La Costituzione Italiana afferma con l'art.3 tra i Principi Fondamentali che **tutti i cittadini hanno pari dignità sociale** e che **è compito della Repubblica rimuovere gli ostacoli di ordine economico e sociale, che, limitando di fatto la libertà e l'eguaglianza dei cittadini, impediscono il pieno sviluppo della persona umana e l'effettiva partecipazione di tutti i lavoratori all'organizzazione politica, economica e sociale del Paese**.

Il diritto all'accessibilità si fonda quindi sulla Costituzione ed è associato alla possibilità anche per persone con ridotta o impedita capacità sensoriale, motoria o psichica, ossia affette da disabilità sia temporanea che stabile, di accedere e muoversi autonomamente in ambienti fisici (per cui si parla di accessibilità fisica), di fruire e accedere autonomamente a contenuti culturali (nel qual caso si parla di accessibilità culturale) o di fruire dei sistemi informatici e delle risorse a disposizione tipicamente attraverso l'uso di tecnologie assistive o tramite il rispetto di requisiti di accessibilità dei prodotti [citazione da wikipedia](https://it.wikipedia.org/wiki/Accessibilit%C3%A0_(design)).

Il concetto di accessibilità, nel tempo, è stato esteso anche ai ai siti web ed ai servizi digitali.

In particolare è la legge Stanca del 2004 che stabilisce l'accesso dei soggetti disabili agli strumenti informatici.

Nel 2018 con il Decreto Legislativo No.106 l'Italia recepisce le direttive della comunità europea atte a migliorare l'accessibilità di siti e app per smartphone per il settore pubblico di ogni membro dell'Unione Europea. 

La novità di questa direttiva è che le amministrazioni hanno l'obbligo di pubblicare e aggiornano periodicamente la Dichiarazione di accessibilità, in cui si attesta lo stato di conformità di ciascun sito e applicazione mobile ai requisiti di accessibilità.

In alcuni casi, però, le leggi italiane non sono le uniche a cui riferirsi. Se si considera che molti servizi (come Sky, Facebook, Twitter) sono forniti a livello mondiale, allora è necessario rispettare anche le leggi delle nazioni in cui si offre il servizio. Tra le tante leggi citiamo:

- Americans with Disabilities Act (U.S.A) e Section 508;
- Equality Act (U.K.);
- European Accessibility Act (2019) e Standard Europeo UNI EN-301549;

## Tecnologie assistive

In ambito informatico, le disabilitá comportano delle difficoltà parziali o una completa impossibilità ad usare mouse e/o tastiera e a visualizzare i contenuti su uno schermo, che sia quello dello smartphone o del computer o della smart-TV.

Numerose tecnologie assistive vanno a supporto dell'utente consentendogli di utilizzare i dispositivi, le applicazioni ed i siti web. Tra le tecnologie assistive riportiamo:

- i lettori dello schermo (screen-reader), che permettono ad un utente con disabilità visive di navigare tra i contenuti dell'applicazione e della pagina web, leggendoli ad alta voce. Tra gli screen reader ricordiamo [NonVisual Desktop Access (NVDA)](https://www.nvaccess.org/) e [Job Access With Speech (JAWS)](https://www.freedomscientific.com/products/software/jaws/) per Windows, [Orca](https://help.gnome.org/users/orca/stable/index.html.en#getting_started) per Linux, TalkBack per Android, VoiceOver per Mac e iOS;
- lenti di ingrandimento: permettono di ingrandire di una determinata percentuale una porzione dello schermo, in modo da favorire la visione dei contenuti;
- i sistemi di riconoscimento ottico dei caratteri (OCR): permettono la conversione in digitale o la lettura ad alta voce del testo scritto su un foglio di carta;
- sistemi di dettatura (o trascrizione del parlato) ed assistenti vocali: permettono l'interazione attraverso la voce, in particolare per l'ascolto e la dettatura del testo (o per la trascrizione di messaggi vocali);
- sistemi di amplificazione dei suoni (anche auricolari): permettono di amplificare i suoni per facilitare l'ascolto;
- tastiere con caratteri ingranditi o tastiere tattili: hanno tasti con caratteri stampati ad una dimensione maggiore o con lettere in rilievo che permettono di capire su quale tasto si è poggiati, inoltre hanno tasti aggiuntivi per aumentare il numero di funzionalità disponibili;
- sistemi di puntamento: sono un alternativa al mouse e permettono di utilizzare gli occhi, la testa o il corpo per muovere il puntatore del mouse;

## Accessibilità

Il termine accessibilità è associato alla possibilità anche per persone con ridotta o impedita capacità sensoriale, motoria o psichica, ossia affette da disabilità sia temporanea che stabile, di accedere e muoversi autonomamente in ambienti fisici (per cui si parla di accessibilità fisica), di fruire e accedere autonomamente a contenuti culturali (nel qual caso si parla di accessibilità culturale) o di fruire dei sistemi informatici e delle risorse a disposizione tipicamente attraverso l'uso di tecnologie assistive o tramite il rispetto di requisiti di accessibilità dei prodotti [citazione da wikipedia](https://it.wikipedia.org/wiki/Accessibilit%C3%A0_(design)).

Un software o un sito web non è di per se accessibile solo perchè l'utente usufruisce di tecnologie assistive, ma deve seguire gli standard e dalle linee guida indicate sia a livello internazionale, sia dalle associazioni in difesa di tali diritti. Queste linee guida permettono il poter acquisire in maniera corretta attraverso le tecnologie assistive le informazioni a cui fa accesso l'utente.

Tra gli standard e le linee guida relative l'accessibilità riportiamo:

- [Web Accessibility Initiative (WAI)](https://www.w3.org/WAI/tutorials/): Uno standard internazionale per lo sviluppo di siti Web ed in generale di creazioni digitali che siano accessibili;
- [Accessible Rich Internet Applications (WAI-ARIA)](https://www.w3.org/TR/wai-aria-1.1/): Uno standard che definisce le informazioni semantiche da inserire nelle etichette degli ipertesti al fine di poter essere accessibili attraverso tecnologie assistive;
- [Web Content Accessibility Guidelines (WCAG)](https://www.w3.org/WAI/standards-guidelines/wcag/): Uno standard che indica come rendere i contenuti di un sito web più accessibili;

## Linee guida WCAG

Le linee guida WCAG si riferiscono in generale a tutti i contenuti multimediali e sono d'utilità per qualsiasi lavoro digitale si possa realizzare.

Nel principale documento delle WCAG troviamo tre livelli: 

- il primo livello descrive i principi, che sono qualità base che rendono accessibile un sito web;
- il secondo livello descrive le linee guida da seguire durante la pianificazione e la progettazione di un sito web, un'applicazione o un documento per far si che sia accessibile;
- il terzo livello indica i criteri di successo per verificare che i principi e le linee guida siano stati seguiti.

I principi sono:

- "Percepibile": Gli utenti devono poter percepire informazioni e componenti (tabelle, liste, immagini, grafici, ...). Questo principio assicura che le persone disabili possano vedere il contenuto o avere alternative disponibili nel caso in cui ne abbiano bisogno, come un testo che descriva un'immagine o un sottotitolo ad un video;
- "Operabile": I componenti dell'interfaccia utente e la navigazione devono essere utilizzabili. Questo principio consente agli utenti di utilizzare la loro tecnologia preferita per gestire il prodotto digitale, ad esempio navigare nelle slide di una presentazione o tra i capitoli di un documento (senza dover scorrere tutte le slide o pagine);
- "Comprensibile": Le informazioni e il funzionamento dell'interfaccia utente devono essere comprensibili. Questo principio combina l'assicurarsi che il contenuto sia facile da capire e che si possa interagire con il prodotto digitale in modo comprensibile, ad esempio durante la compilazione di un modulo o durante la visione di un video;
- "Robusto": Il contenuto deve essere sufficientemente robusto da poter essere interpretabile da uomini, software e macchine, comprese le tecnologie assistive. Questo principio, molto tecnico, sottolinea quanto sia importante un'attenta progettazione e realizzazione (da interpretarsi come un buon codice sorgente in ambito software) per realizzare un prodotto accessibile.

Per ogni principio sono descritte delle linee guida che forniscono avvisi più specifici per le differenti situazioni. Di seguito se ne riportano alcuni, ma si consiglia di leggerli attentamente e comprenderli tutti.

- "fornire una descrizione alternativa per ogni contenuto non testuale";
- "permettere la presentazione di contenuti in diversi modi (ad esempio layout più semplice) senza perdere informazioni o struttura (consentendo qualsiasi orientamento o risoluzione del dispositivo);
- "Rendi più facile per gli utenti vedere e ascoltare i contenuti, inclusa la distinzione del primo piano dallo sfondo. Evita l'uso di un solo colore o dei colori a basso contrasto per testo, informazioni ed elementi dell'interfaccia utente";
- "rendere più facile per gli utenti utilizzare la funzionalità attraverso vari dispositivi di input oltre la tastiera (si pensi agli input vocali o tramite tastiere braille)";

<!--

The Guidelines are situated underneath the principles and give more specific advice for
different situations.

Principle “1. Perceivable” has four guidelines:
1.1 Text Alternatives 
Provide text alternatives for any non-text
content so that it can be changed into other forms people need, such as large print, braille,
speech, symbols or simpler language.
Whenever content is on the page that is useful or essential for the understanding of the
whole page or view, an alternative in text form must be provided.
That alternative can be used in different contexts.

1.2 Time-based Media
Provide alternatives for time-based media.
Time-based media is WCAG language for (mostly) audios and videos.
Similar to “text alternatives”, this ensures that people with different disabilities have
access to the media content.
For example, this guideline requires captions, to enable access for people who cannot hear
narration, and audio descriptions, which enable access for people who are unable to see a video.

1.3 Adaptable
Generate [!sic] content that can be presented in different ways (for example simpler layout) without
ùlosing information or structure.
This guideline prepares content to be used out of the context or styled and viewed differently.
Here’s where semantic markup comes into play.
It also means allowing users to use their devices in any orientation.

1.4 Distinguishable
Make it easier for users to see and hear content including separating foreground from background.
Avoid the use of color alone or low contrast colors for text, information, and UI elements.
Allow resizing of text and changing the viewport, for example by implementing a responsive design.

The second principle, Operable, has 5 guidelines:

2.1 Keyboard Accessible
Make all functionality available from a keyboard.
This is important as many technologies disabled people use are using keyboard commands to
navigate around, even as the users are using joysticks or other input methods.

2.2 Enough Time
Provide users enough time to read and use content.
Avoid introducing arbitrary time limits and let users take as much time as they need.
If there’s a requirement to restrict the time for a certain task — for example for
security reasons — the user must be informed and given a way to extend the timeout.

2.3 Seizures and Physical Reactions
Do not design content in a way that is known to cause seizures or physical reactions.
This guideline targets flashing content and motion animation.
Note that this guideline was extended to cover physical reactions with WCAG 2.1, you might
find the old wording, which only talks about seizures, occasionally.

2.4 Navigable
Provide ways to help users navigate, find content, and determine where they are.
Examples of requirements that come from this guideline are the ability to bypass blocks
of content on the page, having proper page titles, and proper keyboard focus and a visible focus outline.

2.5 Input Modalities
Make it easier for users to operate functionality through various inputs beyond keyboard.
New in WCAG 2.1, this guideline expands interaction with the page or application when the keyboard
is not used.
For example, websites and applications must provide an alternative to pinch and zoom gestures
you would use two fingers or pointers for.

Principle 3, Understandable has 3 guidelines:

The first one: 3.1 Readable
Make text content readable and understandable.
This guideline covers languages and language transitions, the explanation of unknown words
and abbreviations, reading level, and pronunciation.

3.2 Predictable
Make Web pages appear and operate in predictable ways.
The guidance in this guideline makes sure that users are not surprised by the things
that happen on the website and also that common elements look the same.

3.3 Input Assistance
Help users avoid and correct mistakes.
This guideline advises to label your form fields in a useful way, identify errors and
provide suggestions on how to prevent errors in the first place.

The last principle, Robust, has only one guideline:

4.1 Compatible
Maximize compatibility with current and future user agents, including assistive technologies.
Write conforming HTML code, make sure that the names, roles, and statuses of UI elements
are clear.

-->

La conformità attesta che il sito web segue tutte le linee guida delle WCAG e che tutti i criteri di successo applicabili sono soddisfatti.

I criteri di successo delle WCAG possono avere uno dei tre livelli: **A**, **Doppia-A** e **Tripla-A**. 

Il livello più basso, A, garantisce l'accessibilità di base. Se raggiungi questo livello, non stai escludendo attivamente la maggior parte delle persone disabili. 

Il secondo livello, Double-A, garantisce l'accessibilità per la maggior parte delle persone con disabilità. Questo è il livello richiesto dalla maggior parte delle leggi e delle politiche. Per raggiungerlo, è necessario confermare tutti i criteri di successo che sono di livello A e Double-A.

Il terzo livello, Triple-A, sono difficili da raggiungere, ma può avere senso offrire funzionalità che rientrano in questo livello di conformità.

Di seguito si riportano alcuni criteri di successo:

- "Audio e immagini dell'elemento video hanno una trascrizione (Level AAA)";
- "Il contenuto dell'elemento audio ha un'alternativa testuale  (Level A)";
- "L'elemento audio o video evita la riproduzione automatica dell'audio (video muto) (Level A)";
- "L'elemento scorrevole è accessibile da tastiera (Level AAA)".

## WAI-ARIA

La WAI fornisce le linee guida conosciute come "Accessible Rich Internet Applications" (ARIA), che definiscono le informazioni semantiche da inserire nelle etichette degli ipertesti, in particolare nelle pagine HTML e negli elementi SVG, al fine di poter essere accessibili attraverso tecnologie assistive.

Per informazioni semantiche si intendono quelle che indicano il ruolo di una determinata etichetta, lo stato o le relazioni con le altre etichette. Ad esempio un menu di navigazione può essere strutturato come una lista a due o tre livelli, ed una determinata voce può essere visibile all'utente, mentre le altre no. Queste informazioni possono essere molto utili per indirizzare il "comportamento" delle tecnologie assistive, ma non è possibile fornirle utilizzando il solo codice HTML. Le linee guida vanno proprio a standardizzare queste informazioni e a definire in che modo devono essere inserite nel codice HTML.

Tra i ruoli che possiamo indicare, troviamo "menubar" (barra dei menu), "menu", "menuitem" (voce del menù), "search" (una sezione per la ricerca, filtri compresi) , "tree" (struttura ad albero), "treeitem" (voce della struttura ad albero), "tab" (schede), "banner" e tanti altri. Quasi tutti questi ruoli si possono applicare alle sezioni della pagina web che non è possibile descrivere attraverso una etichetta del linguaggio HTML.

Stati e proprieta definiscono invece gli attributi di un determinato ruolo. Ad esempio un menù può essere disabilitato, una sezione per la ricerca può essere nascosta, un banner pubblicitario può essere legato ad un popup (finestra a comparsa).

Di seguito si riporta un esempio di codice HTML che rappresenta tre schede all'interno di una pagina web (come le schede di navigazione che si aprono nel browser):

```html
<ul role="tablist">
  <li role="tab" aria-selected="true" aria-posinset="1" class="active" >Tab 1</li>
  <li role="tab" aria-selected="false" aria-posinset="2">Tab 2</li>
  <li role="tab" aria-selected="false" aria-posinset="3">Tab 3</li>
</ul>
<div class="panels">
  <article role="tabpanel" aria-hidden="false" class="active-panel"> … </article>
  <article role="tabpanel" aria-hidden="true"> … </article>
  <article role="tabpanel" aria-hidden="true"> … </article>
</div>
```
Come si può notare dall'esempio, le schede sono realizzate attraverso una lista di tre elementi e tre articoli. Il fatto è che le tecnologie assistive come i lettori dello schermo per poter interpretare correttamente la lista hanno necessità di maggiori informazioni, che sono descritte attraverso ruoli e attributi ARIA. 

Nell'esempio riportato la lista è descritta con il ruolo ARIA "lista di schede" ed ogni elemento della lista è descritto con il ruolo ARIA "scheda". Ogni scheda ha gli attributi ARIA che indicano la posizione e se è selezionata o meno. Anche gli articoli sono descritti con il ruolo ARIA "pannello della scheda" e l'attributo ARIA che indica se nascosto o meno. Tutte queste informazioni aggiuntive permettono all'utente la gestione corretta, attraverso le tecnologie assistive, delle schede realizzate nella pagina web.

<!-- TODO 



, quindi l utente si deve avvalere della tastiera per navigare e di uno strumento di screen reader che possa leggere ad alta voce gli elementi sui quali naviga.

la percezione di una pagina web per un utente non vedente è completamente diversa dalla percezione che abbiamo noi, dato che gli strumenti di sintesi vocale descrivono gli elementi uno per volta quindi, l utente non ha un quadro di insieme ma ho una lista di elementi sui quali può spostarsi.


Le disabilità possono essere di tipo fisico e mentale, ad esempio una persona che non ha l'uso delle gambe usa la sedia a rotelle o un'altra seconda che ha un ritardo nell'apprendimento.


cecità ed ipovisione

cecità totale non vede nulla o distingue le luci dal buio o ha un campo visivo molto ristretto

cecità parziale 
disturbo nel vedere i colori troppo accesi o difficoltà nel vedere i colori
-->
