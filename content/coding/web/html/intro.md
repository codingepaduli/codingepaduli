---
type: "html"
title: "HTML Lez. 01 - Introduzione"
description: "HTML Lez. 01 - Introduzione"
date: 2019-07-15
publishdate: 2019-07-15
lastmod: 2019-07-15
categories: ["html"]
keywords: ["html"]
draft: false
toc: false
notesforauthors: "HTML Lez. 01 - Introduzione al linguaggio HTML ed alla creazione, validazione e pubblicazione di pagine web"
summary: "HTML Lez. 01 - Introduzione al linguaggio HTML ed alla creazione, validazione e pubblicazione di pagine web"
menu: "html"
---

<p>Il linguaggio <abbr title="HyperText Markup Language">HTML</abbr> e' un linguaggio di etichettatura (in inglese Markup) degli ipertesti (in inglese HyperText).</p>

<p>L'<strong>ipertesto</strong> e' un testo contenente immagini, collegamenti, video, ecc... quindi l'ipertesto rappresenta i contenuti di una pagina web (oltre ai contenuti, abbiamo gli effetti grafici, le animazioni, le azioni, che sono comunque parte della pagina web, ma sono scritte in altri linguaggi). Le <strong>etichette</strong> (in inglese Markup o TAG) indicano un elemento della pagina web ed hanno un simbolo di inizio elemento ed uno di fine elemento: inizio e fine di un titolo, di un'immagine, di un video, di una tabella...</p>

<p>Per esempio l'etichetta <code>h1</code> è l'etichetta del "titolo", ed ha il simbolo di apertura <code>&lt;h1&gt;</code>, che indica l'inizio del titolo, ed il simbolo di chiusura <code>&lt;/h1&gt;</code> che indica la fine del titolo, quindi, il titolo in HTML sarà scritto cosi: <code>&lt;h1&gt;Titolo&lt;/h1&gt;</code></p>

<p>Da sottolineare che il linguaggio HTML non definisce lo stile grafico del documento, ma solo la <strong>struttura</strong> di un ipertesto. Imparare il linguaggio HTML corrisponde ad imparare tutte le etichette.</p>

<p>Per creare una pagina HTML serve un semplice editor di testi, tra quelli consigliati spunta <a href="https://atom.io/">Atom</a>, estremamente configurabile, mentre tra quelli da evitare assolutamente si elenca l'editor Word di Office, e l'editor Notepad di Windows. Creata la pagina web, si deve <strong>validarla</strong> per verificare che non contenga errori, utilizzando un validatore HTML come quello della <a href="https://validator.w3.org/">W3C Validator</a>, e si deve controllare sia <strong>accessibile</strong> a chiunque, anche a chi ha difficoltà visive o motorie. Il controllo avviene attraverso strumenti specifici. <!-- TODO add accessibility tools--> Inoltre, è consigliabile che sia <strong>"responsive"</strong>, cioè che sia fruibile su differenti risoluzioni e formati, da quelli piccoli dei cellulari e palmari, a quelli classici dei computer e tablet, a quelli extra-large delle smart-TV. <!-- TODO add responsive tools--></p>

<p>La creazione di pagine web può avvenire anche attraverso strumenti di sviluppo visuale, che permettono di disegnarle e configurarle, piuttosto che scriverle. Esistono software che permettono di amministrare anche l'intero sito, pur avendo poche conoscenze tecniche, e sono chiamati genericamente <a href="https://it.wikipedia.org/wiki/Content_management_system">CMS</a>. Tra i CMS più noti troviamo <a href="https://wordpress.org/">WordPress</a> e <a href="https://www.joomla.org/">Joomla</a>, ma la scelta è ampia.</p>

<p>L'ultimo step consiste nel pubblicare la pagina o il sito web su un dominio, quindi è necessario costruire le competenze necessarie sia alla scelta del dominio, sia all'uso di strumenti per il trasferimento o la sincronizzazione delle pagine sul dominio.</p>

<p>Su internet sono presenti moltissimi corsi e chiarimenti sul linguaggio HTML, degni di nota sono:
    <a href="https://www.html.it/guide/guida-html/">html.it</a> (in italiano),
    <a href="https://www.w3schools.com/html/">w3schools.com</a> (in inglese),
    <a href="https://internetingishard.com/html-and-css/">internetingishard.com</a> (in inglese, per principianti),
    <a href="https://developer.mozilla.org/it/docs/Web/HTML">developer.mozilla.org</a>, sito della Mozilla Foundation dedicato agli sviluppatori (in corso di traduzione) ed infine
    <a href="https://guide.freecodecamp.org/html/">freecodecamp.org</a>, organizzazione no-profit per aiutare le persone ad apprendere l'arte della programmazione, con corsi e certificazioni disponibili gratuitamente (in inglese).</p>
