---
type: "coding"
title: "Materie - Relazioni, programmi e recupero"
description: "Materie - Relazioni, programmi e recupero"
date: 2023-07-20
publishdate: 2023-07-20
lastmod: 2023-07-20
categories: ["coding"]
keywords: ["coding"]
draft: true
toc: true
summary: "Materie - Relazioni, programmi e recupero"
---

# Materie - Relazioni, programmi e recupero

## 3 anno - Informatica

### Programmazione iniziale

Profilo generale della classe (caratteristiche cognitive, comportamentali, atteggiamento verso la materia, interessi, partecipazione..)

Da quanto emerso dal primo mese di lezione, attraverso griglie, questionari conoscitivi e test di ingresso, una buona parte della classe risulta essere attenta alle lezioni di informatica; poche sono state le situazioni di disturbo sia in aula che in laboratorio. La maggior parte degli alunni eseguono in modo abbastanza continuo i compiti assegnati. Rimane un piccolo gruppo la cui partecipazione ed impegno risultano essere scarsi.

Obiettivi educativi:

- Favorire l’instaurarsi di un clima sereno nella classe sollecitando una partecipazione attiva degli alunni;
- Maturare atteggiamenti di comprensione, confronto e tolleranza verso gli altri e rispetto per l’ambiente;
- Promuovere la collaborazione fra alunno e insegnante e alunno e alunno;
- Abituare alla puntualità e alla serietà nello svolgimento dei lavori scolastici;
- Guidare gli studenti, attraverso adeguati suggerimenti, ad acquisire capacità di autovalutazione;
- Promuovere capacità di ascolto, comprensione e comunicazione;
- Ampliare le capacità espressive attraverso l’acquisizione di un linguaggio corretto e adatto alle varie situazioni comunicative;
- Avviare ad un uso corretto ed autonomo degli strumenti di lavoro (libri di testo, calcolatrice tascabile, personal computer);
- Maturare capacità logiche (relazioni causa-effetto e spazio-temporali);
- Favorire l’acquisizione di un metodo di studio e di lavoro rigoroso, proficuo e gratificante.

Metodologia

Momento fondamentale dell’insegnamento rimane la lezione frontale in classe, in cui i vari argomenti vengono presentati ed approfonditi dal docente in modo chiaro, ma nel contempo rigoroso e problematico. Sarà costante il riferimento alle dispense fornite dal docente e appunti integrativi oltre al libro di testo, quale fondamentale strumento di lavoro dello studente.

L’attività didattica in laboratorio favorirà l’abitudine alla collaborazione, al confronto, al lavoro in gruppo, alla progettazione, oltre che alla ricerca di strategie operative e di soluzioni relative al problem solving.

Si cercherà in ogni modo di coinvolgere gli studenti, sollecitando, incoraggiando e premiando, quando ve ne sia l’opportunità, la loro partecipazione critica e il loro apporto originale alle lezioni. Attraverso l’applicazione delle conoscenze e delle tecniche apprese, si guiderà l’allievo a scegliere tra pluralità di funzioni e percorsi alternativi per ottenere elaborati di qualità.

### Programma completo

Modulo 1: Introduzione all’informatica

Definizioni di:

- Informatica;
- elaborazione;
- informazione e suoi formati;
- classificazione dei computer;
- hardware e software;
- Linguaggi di programmazione: tipologie;
- Automa a stati finiti;

Modulo 2: Algoritmi

- Definizione e requisiti di un algoritmo;
- Teorema di Bohm Jacopini;
- Il diagramma a blocchi;
- I blocchi Input e output, dichiarazione variabile;
- Le strutture di controllo: sequenza, selezione e ripetizione;
- Pseudocodifica e pseudocodice;

Esercitazioni di laboratorio su Diagramma a Blocchi

Modulo 3: Principi Base della programmazione in C

- Il compilatore DevC++ e Gdb on line;
- Le librerie nella programmazione in C;
- Classificazione dei dati, tipi di dati: Intero, reale, carattere, stringa, booleano;
- Le istruzioni operative: input, output e assegnazione;
- Le strutture di controllo : sequenza, selezione e iterazione;
- Concetti di contatore e di accumulatore;
- Selezione in cascata e annidata;
- Cicli con controllo in testa e in coda (While e do while);
- Le strutture derivate : il ciclo for e la selezione multipla;

Esercitazioni di laboratorio su Programmazione in C

Modulo 4: Array

- Definizione di array e dichiarazione;
- Lettura e scrittura, popolamento di un array;
- Variabile contatore per sommare gli elementi di un array;
- Funzione random;
- Ordinamento degli elementi di un array, bubble sort;
- Ricerca di un elemento in un array;
- Funzioni e procedure;

Esercitazioni di laboratorio su Programmazione in C

Modulo 5: Matrici e Stringhe

- Definizione di una matrice, array bidimensionale;
- Lettura e scrittura di una matrice quadrata e rettangolare;
- Manipolazione degli elementi di un array su righe e colonne;
- Funzioni e procedure su stringhe;
- Definizione di Stringhe;
- Manipolazione degli elementi delle stringhe;
- Funzioni e procedure su stringhe;

### Relazione finale

Introduzione:

Con la presente relazione finale, si intende fornire un'analisi completa del percorso formativo e dei risultati ottenuti dalla classe terza dell'Istituto Tecnico Informatico per la disciplina di Informatica. La classe ha affrontato diverse sfide, evidenziando una significativa disomogeneità nei risultati raggiunti dagli studenti nel corso dell'anno.

Situazione iniziale:

All'inizio dell'anno scolastico, la programmazione è stata definita come uno degli argomenti chiave del curriculum di Informatica per la classe terza. Tuttavia, è emerso che la maggior parte degli studenti ha incontrato diverse difficoltà nel comprendere e applicare correttamente i concetti di base della programmazione. Questo ha portato ad un ridimensionamento delle aspettative iniziali per garantire un apprendimento adeguato a tutti gli studenti.

Difficoltà riscontrate:

Durante l'anno, gli insegnanti hanno dedicato ulteriori risorse e tempo per supportare gli studenti che avevano difficoltà con la programmazione. Sono state organizzate lezioni extra, sessioni con tutor individuale, è stato fornito materiale di studio aggiuntivo. Nonostante questi sforzi, un numero significativo di studenti ha continuato ad avere difficoltà a comprendere i concetti fondamentali della programmazione, come l'uso delle variabili, le istruzioni condizionali e i cicli.

Strategie adottate:

Al fine di garantire un apprendimento significativo per tutti gli studenti, è stato necessario adottare una strategia di insegnamento più flessibile e personalizzata. Gli insegnanti hanno cercato di individuare gli interessi e le competenze specifiche di ciascuno studente al fine di creare attività e progetti che potessero suscitare il loro interesse e motivazione. Sono state utilizzate diverse metodologie didattiche, tra cui l'apprendimento basato sui problemi e il lavoro di gruppo, per stimolare la partecipazione attiva degli studenti e favorire l'apprendimento collaborativo. Anche se gli insegnanti hanno riprogrammato e adottato strategie inclusive, provando a motivare continuamente gli studenti, il disinteresse è rimasto costante.

Risultati raggiunti:

Nonostante le difficoltà incontrate, alcuni studenti, purtroppo in minima parte, hanno dimostrato un impegno costante e una buona comprensione dei concetti di programmazione. Sono stati in grado di applicare le conoscenze acquisite per risolvere problemi complessi e hanno mostrato una notevole abilità nel creare programmi funzionanti. Questi studenti hanno ottenuto risultati eccellenti nei compiti assegnati e nei progetti, dimostrando una padronanza notevole delle competenze informatiche richieste.

Obiettivi conseguiti : Conoscenze

Gli alunni hanno acquisito conoscenze riguardanti gli algoritmi (elementi fondamentali, selezioni ad una e a due vie, cicli determinati ed indeterminati) ed il linguaggio di codifica (variabili, espressioni, condizioni, selezioni ad una e a due vie, cicli for, while e do ... while, array numerici).

Obiettivi conseguiti : Competenze

Un primo gruppo di alunni ha raggiunto un’ottima competenza nell’analizzare un problema ed individuare i passi per la sua risoluzione, nel progettare e rappresentare un algoritmo, nell’utilizzare gli elementi di base, i costrutti fondamentali e le librerie del linguaggio C++, di utilizzare gli array in un programma C++, nella conoscenza delle nozioni base dell’utilizzo delle funzioni, tutto questo nel contesto della gestione di problemi reali da informatizzare. Un secondo gruppo abbastanza numeroso ha raggiunto le suddette competenze in modo discreto, un terzo gruppo più numeroso in modo sufficiente. Solo due alunni hanno raggiunto competenze insufficienti.

Obiettivi conseguiti : Abilità

Gli alunni hanno conseguito, chi con maggiore chi con minore autonomia, le seguenti abilità:

- Saper passare da un problema al corrispondente algoritmo;
- Saper individuare in un algoritmo le 5 relative caratteristiche;
- Saper utilizzare gli schemi fondamentali di un algoritmo;
- Saper utilizzare gli elementi di base della programmazione, quali dichiarazione delle variabili, input, output, assegnazioni ed espressioni;
- Saper utilizzare la selezione ed i cicli;
- Saper utilizzare gli array;

Riflessioni finali:

L'esperienza di insegnamento di quest'anno ha messo in luce l'importanza di adattare le metodologie didattiche alle esigenze degli studenti. È stato necessario concentrarsi sulla differenziazione dell'insegnamento, cercando di fornire supporto personalizzato a coloro che avevano difficoltà, pur garantendo stimoli e sfide a coloro che raggiungevano risultati migliori. L'importanza della motivazione degli studenti è emersa come un fattore determinante per il successo dell'apprendimento.

Suggerimenti per il futuro:

Al fine di migliorare l'apprendimento degli studenti e garantire una maggiore uniformità dei risultati, si consiglia di integrare le competenze di programmazione in un contesto più ampio, in cui gli studenti possano applicare i concetti informatici in progetti concreti. Inoltre, potrebbe essere utile aumentare il supporto individuale agli studenti che hanno difficoltà, offrendo ulteriori risorse e lezioni di recupero mirate.

## 5 anno - Informatica

### Relazione finale

Obiettivi conseguiti : Conoscenze

Gli alunni hanno acquisito conoscenze riguardanti la progettazione delle basi di dati relazionali a livello concettuale logico e fisico e il linguaggio SQL (comandi DDL e DML), la programmazione client-server web.

Obiettivi conseguiti : Competenze

Un primo gruppo di alunni è sicuramente in grado di informatizzare un archivio di dati reali e ad effettuare su di esso comandi di inserimento/modifica/interrogazione e di affrontare la programmazione in ambiente client server web. Un secondo gruppo ha raggiunto le suddette competenze in modo discreto, un terzo gruppo in modo sufficiente e la restante parte non è assolutamente in grado di affrontare i suddetti aspetti.

Obiettivi conseguiti : Abilità

Gli alunni hanno conseguito, chi con maggiore chi con minore autonomia (ad eccezione di quegli alunni che sono lontani dall'aver raggiunto un livello di sufficienza), le seguenti abilità:

- Saper utilizzare le caratteristiche / potenzialità fondamentali della gestione dei dati con DBMS;
- Sapere utilizzare / individuare gli elementi costitutivi di una base di dati relazionale, a partire dalla sua progettazione;
- Saper applicare le regole di costruzione degli schemi concettuali e logici di un database;
- Utilizzare i comandi DDL del linguaggio SQL;
- Utilizzare i comandi DML del linguaggio SQL;
- Creare pagine web in ambiente client-server;
